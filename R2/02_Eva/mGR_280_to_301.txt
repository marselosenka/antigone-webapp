ΚΡΕΩΝ.
Πάψε, πριν χάσω την ψυχραιμία μου! 280
Τι πράγματα είναι αυτά που λες;
Θέλεις να μου αποδείξεις πως εκτός
από γέρος είσαι κι ανόητος;
Δεν δέχομαι πως οι θεοί θέλουν να προστατεύσουν
τέτοιο νεκρό. Γιατί να το κάνουν; 285 
Επειδή τους τίμησε ζητώντας να κάνει στάχτη τους ναούς,
τ’ αφιερώματα, τη γη τους; Να σκορπίσει
τους νόμους τους στους πέντε ανέμους;
Ή μήπως επειδή οι νόμοι τους δικαιώνουν
τους άτιμους; Όχι· δεν είναι δυνατόν. 290
Ξέρω εγώ τι έγινε. Απ’ την αρχή ορισμένοι
πολίτες είχαν πρόβλημα με τη διαταγή μου.
Κουνούσαν το κεφάλι και μουρμούριζαν
πως δεν θα σκύψουν -τάχα- να τους περάσω χαλινάρι.
Αυτοί -είμαι βέβαιος- πλήρωσαν κάποιους να το κάνουν. 295
Άτιμη συνήθεια το χρήμα στους ανθρώπους!
Και πόλεις ρημάζει και σπίτια διαλύει
και συνειδήσεις διαφθείρει.
Κάνει τον έντιμο άτιμο, τον λογικό παράλογο
και τη ζωή συναλλαγή πανούργα. 300